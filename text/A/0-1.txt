حسين أبو داهوك مواطن من النبي موسى الحادثة اللي صارت هديك الليلة أنه أنا كنت بايت عند أمي الله يرحمها فأجت الحجة صحتني بالليل قالت لي انه مرة أخوك بدها توضع وأنا كان معاي سيارة وتعال سريع على أساس إنه نأخذها على المستشفى فصحيت أنا شغلت السيارة وحملتها وحملت أمي الحجة معها وطلعنا من هان فوصلت عند الجنود وطلبت منهم انه أنا معي مرة بدها تولد وانه أنا بدي ادخل على المستشفى يعني قالوا لي ممنوع تدخل فاضطررت أني أنا أتحول من هذا الحاجز ريمون إلى حاجز ضاحية البريد على أساس انه ادخل ونفس ما واجهت هذا الحاجز واجهت من جنود بهذا الوضع فاضطريت انه ألف على حاجز رأس العامود كانت الساعة متأخرة يعني قرب الفجر ما يصل وبرضه نفس المحاولة مع الجنود قلت للجندي قلته تخيل انه هاي أمك أختك بالسيارة إلا أنهم أصروا رجعت لما رجعت لقيت البنت واضعة، قالت لي الحجة ما في داعي انه خلص تظل تتجادل معهم وضعت أنا بتقدر بحمل المولود وبطلع أنا وإياها مشي على المستشفى بنصل بالرجل وأنت خلص ارجع في طريقك ما في داعي تستنا يعني