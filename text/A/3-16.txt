انور ياسين موضوع الحرية يعني مش موضوع مادي كان فقط يعني هي فكرة فلسفية مش مسألة يعني، أحيانا إذا أنت عندك شيء روتيني عايشه ممكن تكون زهقان منه، بس تنحرم منه بتشعر قديش حاجتك إله، أنا مسكت الباب هذه سبعة عشر سنة أنا ما مسكتها، ما فتحت باب، أنت يوميا يمكن بتفتح الباب وبتسكره بتمسك المسكة بتسكرها بزهق يمكن، إنك تدعس على تراب، قديش ممكن الواحد منا يوميا يمشي على تراب وما يكون شاعر قديش أهمية هذه الدعسة، مايكون فاقد إلها، فهو ربي إنه هيك عادي بدعس على التراب، بدعس على عشب، بسلّم على حدا، يعني سلام، يمكن لقاء هلأ، يعني هذه التفاصيل الصغيرة مجموعة وآلاف غيرها أنت اللي محروم منها، وكانت شيء تقليدي عندك، بتنزل بقالب هذه الفكرة الفلسفية عن الحرية