هلقيت إحنا داخلين منطقة عزبة عبد ربه هذه إحدى المناطق اللي دمرت في الحرب على غزة وهنا بتلاقي الصورة اللي فيها معاناة الناس وآلامهم وهي الصورة اللي بتنطلب منا دايما كمصورين عن غزة الصورة الثانية إنه في حياة أي واحد بقدر يجي على غزة بلاقي صورة تنبض في الحياة والأمل، المهم تبحث بين هالدمار هذا بين هالخراب هذا على صورة تبين لك فيها جزء من الحياة جزء من إنه الناس قادرة تعيش، وهدول الصورتين حقيقيات ما بتقدريش تنفي واحدة منهم، التنتين موجوات داخل الحياة الفلسطينية إحنا الآن في ميناء الصيادين هي مرسى صغير للصيادين مش مينا بمعنى المينا، طلعوا منه عشان يقدروا يصيدوا وبرجعوا بيجبوا السمك اللي اصطادوه عشان بحطوه بالمينا برحوا فيه على حسبة السمك اللي بنباع فيها السمك، غزة حلوة وبحرها أحلى، صعب تتخيل غزة بدون بحر والبحر بدون غزة، حتى الأولاد الصغار من همَّ صغار بتعلموا كيف يركبوا المراكب وكيف يطلعوا يصيدوا، في صورتين في البحر في صورة اللي هي جميلة وفي صورة الثانية فيها المعاناة، وهي جزء من حياة الصيادين اللي بعانوها يومياً، رغم هذه المعاناة بقدر أصور ناس عندهم إرادة وعندهم قوة حتى لو ما صادوش بكسة سمك وحدة إنما بتلاقي عندهم صورة جميلة وبتلاقي نفسهم حلو،