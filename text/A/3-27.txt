احمد ابو السكر هلأ مشينا أول ما وجهّت على رام الله، بالطبع رام الله متغيرة، عمارات ومش شيء بسيط يعني، سبعة وعشرين سنة يعني كان عدد سكانها سبعة عشر ألفا، رام الله والبيرة، لما طلعت يعني مئة وستين، مائة وسبعين ألف نسمة، مائة وثمانين ألف نسمة، عمارات عشرين طابق وخمسة عشر طابقا، وثمانية عشر طابقا، لغاية ما وصلنا للمقاطعة كان أبو عمار ينتظر فيّ يعني، دخلنا عند أبو عمار، قام بدو يبوّس، كالعادة يعني أبو عمار ما أنت عارفه الله يرحمه، بقوله استنى طوّل بالك، قال لي شو قلت له بستني عشرين بوسة في بيروت أكلت عليهم سبعة وعشرين سنة، هلأ إذا بتبوسني بوسة وحدة بموت قبل ما أصل المنارة، فرط على حاله من الضحك