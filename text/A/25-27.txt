قالت لي أمي ولدتك يوم النكبة يعني ولدتني وصارت النكبة وطلعوا راحوا وين حطونا عالحمير وطلعوا ولادهم يعني وكلياتهم عالحميروطلعوا وين على حانوتا هناك عملوا خيم قعدوا فيها قعدوا أربعين يوم بعد الأربعين يوم ردوا طروهم ردوا هاجروا هاجروا وين هاجروا على الحمير راحوا على الأغوار قعدوا فمغاير قعدوا في الوديان قالوا بدنا نرحل وين رحلوا رحلوا على قلقيلية وأمي يعني قعدت في هالدار ضلتها قاعدة فينا وربتنا أمي وأبوي بقى مريض وربتنا وهي في هالدار قاعدة تسرح وتشتغل وتجبلنا تطعمنا يعني مين بدو يطعمنا اخوي هذاك كبر وراح على عمان راح الثاني على عمان التجئ للمنظمة الله بعلم هو طيب هو حي هو ميت الله بعلم