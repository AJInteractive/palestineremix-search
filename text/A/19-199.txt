إجى عنا يوم من الأيام مجيد بيك ارسلان قالوا له يا بيك يا باشا، صفد سقطت وعكا سقطت، واحنا قعدنا بالنص هون، واحنا ما في عنا سلاح ولا شيء، شو بقول لنا قال ما كنت متأمل من أهالي ترشيحة أسمع الكلام هاده، والله عندما تسقطت بيروت تسقط ترشيحة، راح وإللا هو بعتلنا آنتي تنك رايفل، هدول اثنين مدفعية من أيام سته ستي، تصوري، معهم كل واحد رصاصة، قال هذا بخشيش من الدولة اللبنانية، وهذا بدنا حقه فاهم، ظلوا على الشارع أخذتهم اليهود في بيجوا عراقيين لعندنا، فاهم، ضابط اسمه جاسم قاله يا ابو سامي بتعرف شو بقولوا في العراق اليوم؟ قاله شو؟ قال لم يقولوا دخلنا ترشيحة بهللوا وبكبروا ولما دخلنا عكا بهللوا وبكبروا، ولما فلان بهللوا وبكبروا، احنا ما احتليناش ولا مستعمرة، أنا رايح على العراق ان كان بدهم يقاتلوا، والله جاي اقاتل، إن كان بدهم ياكلوا، في عندنا اكل، بناكل هناك إحنا خانونا الدول العربية عمي، ما طلعنا احنا