كصبية موجودة في التحقيق يعرفوا إنه إحنا الشرف والسمعة عنا شي كثير أساسي ومهم فمن الأشياء طبعا اللي استخدموها ضدي اللي هي التهديد بالاغتصاب إنه احكِ معنا أو إنه إحنا رح نغتصبك وحتى واحد منهم لهذا الكولونيل بآخر فترة التحقيق أجا بكل وقاحة بحكي لي ويوجه لي مسبّات كثير وسخة، أشياء عمري بحياتي ما سمعتها أو يحكي أوصاف أو ممارسات أوضاع جنسية وكذا بده يعملها وكذا بتعرفي إنه حتى لو مش أنا رح أجيب كلب يعمل فيكِ كذا كذا يعني لدرجة أديش إنه يفرجيني إنه إحنا ولا شي وإنه إحنا مش بشر وإحنا مش ناس فإنه حتى مش هو بده يجيب كلبه يعني عامل فيّ كأنه معروف مثلا وهيك