كان والدي في حيفا ولما رأى ان المناضلين ينقصهم التدريب والسلاح حز في نفسه فاستثار همم ضباط الصف من الجيش العربي الاردني واستعدوا انهم يلبسوا ملابس مدنية ويدربوا المناضلين طبعا جلوب باشا كان قائد الجيش الاردني، طلب والدي وقال له انت ليش تعمل هيك قاله انا عربي وعلي ان اساعد أهلي العرب، احنا بندافع عن ارض العرب وعن الصخرة، وانت ما بتعرف شو معنى الصخرة بالنسبة للأمه العربية والإسلامية، فلما شعر والدي انه عليه ضغط، استقال من الجيش العربي، فتوجه والدي الى بيروت ودمشق للحصول على الاسلحة، حصل على كميات من الأسلحة، في اثناء عودته في قافلة السلاح من بيروت الى حيفا، كانوا شباب نادي اسامة العكي بانتظارها، فعكا بشوفوهم لليهود، قالوله احنا شايفين اليهود قاعدين بجمعولك وبحطولك موانع من ثلاث اربع ايام، فالأفضل انك تعود بالقافلة عن طريق بيروت دمشق عمان، قالهم انا اذا بغيب عن حيفا يومين تسقط حيفا، لذلك لازم اخترق الموانع هاي، واللي الله كاتبه بصير