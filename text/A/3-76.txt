تحسين الحلبي مرة بحكي لي واحد طلع من الأسر من سجن عسقلان كان محكوم عشر سنين، خلص العشر سنين وطلع، قال لي طلعت أنا على طولكرم، اسمه حسن قاسم بدران، قال لي طلعت على طولكرم، هو من طولكرم، قال لي أول ما فكرت إني أنا أحقق الحلم اللي أنا قلت له لجورنو السجان داخل المعتقل، قلت له ليش أنت شو قلت له، هذا بعد ما شفته بعد شي عشرين سنة، قلت له ليش أنت شو قلت له يا حسن قال لي أنا قلت له رح أطلع من السجن بعدما أقضي العشر سنين ورح أجيب أولاد ورح أسمي ولدي جيفارا وبكره بتشوف، قال لي يمكن بعدما طلعت من سجن عسقلان، بشي ست سبع سنين، إله أخ في سجن عسقلان اسمه جمال، بعدما طلع يعني من العشر سنين قال لي رحت أزور أخوي، ورحت، قال لي ما تصدق إني لقيت السجان جورنو، قال لي لو بدهم يحطوني بالسجن مرة ثانية بدي أركض على جورنو وأقول له جورنو أنا عندي ولد وهي صورته، حامل صورته معي أنا دائما من قد ما بحبه لابني، اسمه جيفارا مثلما قلت لك وأنا بسجن عسقلان رح أطلع وأجيب ولد وأسميه جيفارا وكمان يطلع فدائي، هياني جيت وقلت لك، قام قال لي بتعرف شو عمل جورنو، قال لي منعني من زيارة أخوي جمال قاسم بدران ورجعني بدون ما أزوره ومنعوني من زيارة أخوي في سجن عسقلان شي ست أشهر