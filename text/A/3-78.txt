احمد ابو السكر أنا حقيقة يعني بالنسبة لـ 27 سنة اللي قضيتها في السجن أنا مش ندمان عليهم لأنه بقول يكفي احترام الناس إلي واحترامي للناس، أنا الحمد لله وين ما أروح حقيقة بلاقي صدر رحب، ومش يعني مجاملة لأ، ومش يعني من جيلي، لأ، شباب صغار يعني اللي بفتخر الواحد إنه تربوا على أيدينا بالسجون، يعني الواحد ما ندمان أبدا والله، إذا بندم الإنسان وأقولها بكل صراحة بندم على الأيام اللي إحنا بنمر فيها هلأ، يعني قضية الاعتراف بإسرائيل واعتراف إسرائيل بمنظمة التحرير أنا بعتبرها جريمة، بصراحة، لأنه أنا صاحب حق، أنا انطلقت من أجل تحرير فلسطين، ما انطلقت من أجل آخذ الضفة الغربية أو جزء من الضفة الغربية، يا ريت لو الضفة الغربية كاملة، يعني إحنا بنطالب بحدود 1967 بس وهلأ حرب عالمية ثالثة ما بتقيم المستوطنات، ليش نضحك على بعض إلا بالمقاومة يعني بصراحة، خلينا صريحين يعني