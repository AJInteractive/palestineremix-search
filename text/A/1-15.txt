محمد عميرة لما وصل الجدار لمنطقة بدرس كنت أنا والطلاب نروح من المدرسة نشارك قرية بدرس اللي جنبنا أخذنا معلومات كيف تصرف الجيش مع المواطنين كيف الشغلات هذه فلما وصل الجدار إلى نعلين بما أنه أرضي خلف الجدار هذه الأرض الموجودة خلفي هي أرضي فالإنسان حتى لو مش أرضه بالنهاية هي أرض فلسطين، فشاركت أنا والطلاب مثلاً عبر مكبر الصوت برضه كنا نعطي توعية للطلاب في المدارس أن المقاومة السلمية رايحة تفشل الجنود هذا الجندي بحب إنسان قدامه مدجج بالسلاح لأنه مدجج بأحدث أنواع الأسلحة كنا رافعين يدينا نروح على المسيرات مثل هيك بس ما كان ينفع يعني أنا حاولوا إصابتي في العين في اثنين من نعلين فقدوا بصرهم جراء إصابة في المطاط أنا على سبيل المثال صاوبوني يعني كانت الإصابة هنا يعني قريبة من العين، عدة مرات تعرضت لهجمات من الجيش أول ما نوصل مسيرة الجدار الفاعلين واللي في المقدمة نتعرض للضرب، ابني كان معي يوم من الأيام في المسيرات أيضاً تعرض للضرب والاختناق في الغاز، اعتقلت أزود من مرة أربع خمس مرات وغرمت في كل مرة كنت أعتقل فيها يعني مبلغ أقل شيء ثلاثة آلاف شيكل تقريباً ستمائة دينار أردني، كل هذه الأمور ما وقفتني كمواطن عن الدفاع عن أرضي لأن لو الواحد دفع دمه وقلبه وحياته على شان الأرض مش لأنه حياتنا رخيصة لأ حياتنا غالية وعنا شيء كويس في حياتنا بس بالنهاية أرضنا أغلى شيء نملكه نحن