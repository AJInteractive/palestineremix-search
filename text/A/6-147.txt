إحنا هلقيت في مخيم الشاطئ أحد مخيمات تبعت اللاجئين الفلسطينيين اللي فيه التفاصيل اليومية وفيه حبل الغسيل وكل الأشياء هذه، مرحبا يا خالتي أم علاء كيف حالك سلم إيديك على المفتولات يا خالتي أم علاء في عامل مشترك بين كل هالمخيمات حبل الغسيل الموجود داخل الزقق أو الشوارع الصغيرة في المخيم، حبل الغسيل هو عبارة عن تجميع لنساء المخيم بتحدتوا وهم يعلقوا الغسيل بتخرفوا عن حياتهم اليومية همومهم ومشاكلهم، المعسكر هون بيخرج أكثر الناس متعلمين بغزة، وفيه جزء من الناس اللي بيقودوا المجتمع الفلسطيني، هذه كلها هي تركيبة المخيم داخل غزة ، هلقيت إحنا طالعين على تلة المنطار، هذه التلة أعلى مكان موجود بغزة، من على هذه التلة بتقدر تشوف غزة بشكل مختلف بشكل جميل، هذا المشهد مختلف هذا بتقدر تشوف منه الصورة المختلفة عن غزة الصورة الجمالية الصورة الحقيقية الأخرى عن غزة وهي اللي فيها الجمال والحب والعمق الموجود داخل غزة اللي بديك أديش الناس عندها إصرار وعزيمة على الثبات وعلى المضي في إعمار هادا البلد رغم الحرب والجراح والدمار والموت الموجود داخل هذه المدينة وهذه هي غزة