الباب حديد كامل ما فيش فيه أي فتحة نهائيا إلا فتحة بس بالباب هيك بس مساحتها تقريبا يفتحونها إذا بس بدهم يحكوا معي أو يسألوني إنه جهزي حالك بدنا نأخذك على التحقيق كانوا يطفوا الضوء، طبعا أنا كانوا ينقلوني بين زنزانتين جنب بعضهم أنا افترضت بس خلينا نقول بس كانوا ينقلوا في بين زنزانتين واحدة يكون بابها على جهة اليمين وواحدة بابها على جهة الشمال فمرات لما يرجعوني على الزنزانة يطفوا الضوء فأنا ما بعرف أنا بأي زنزانة بس يطفوا الضوء حتى لو حطيت يدي بوجهي ما بشوفها، فما أعرف أنا بأي زنزانة موجودة فأجي مثلا بدي أروح عند الباب أو بدي أستخدم المرحاض فأضرب بالحيط مباشرة فأعرف إنه غيروا الزنزانة