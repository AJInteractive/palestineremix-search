محمود مشلاوي إحنا كنا خارجين على الفورة فورة، فورة، بفتحوا البواب بخرجوا الكل، فكان هنالك في إلنا زميل اسمه محمود دنهش، وكان محمود دنهش ضرير، أصيب في معركة وانطفأت عيناه يعني ما عادش يشوف، فأجا الحارس قال له بدك تضب البرش تبعك قبل ما تظهر، كان كل واحد يضب البرش اللي هو عبارة عن البطانيات ويخرج للفورة، محمود دنهش ما كانش مزبط كفاية البرش تبعه، كانوا كلهم وتركوه، هو مش شايف، قاله ماشي، قال له لأ بدك تضب برشك، قال له إذا ما بتضب برجك تظل لك هون، فجيت أنا عليه قلت له ماشي حاله برشه، قال لأ بده يضب برشه، أنا كنت بهديك اللحظة يعني إذا بدك انفعلت يعني فرحت أنا بقفا أيدي وطارقه، طرقته كف بقفا أيدي، ارتمى على ظهره وطال صفارته بلّش يصفر وصار استنفار بالسجن، على أثر هذا الموضوع، يعني إحنا ما عنا شي نخسره بهذا المعنى، عنا استعداد للمجابهة بأقصى الحدود، ما عنا شي نخسره، محكومين مدى الحياة، أقل واحد فينا محكوم مؤبد واحد