من وقت ما شفنا نظام الفصل العنصري بفلسطين وشفنا نقاط تفتيش وبعدها جدار اليوم ما في ولا مسيحي فلسطيني من مواليد بيت لحم أو سكان بيت لحم يقدر يمشي على خطوات المسيح التاريخية، إسرائيل اليوم تعطي أذون للمسيحيين بالأعياد المسيحية، بتقول للعالم نحن ديمقراطيين تفضلوا نحن سمحنا لعدد معين من المسيحية يوصلوا الأماكن المقدسة، بس اكتشفنا أنه كثير من المرات يعطوا للأم والابن وينسوا الولد أو ينسوا الأب أو ينسوا حده وأنت بأي عيد ديني مستحيل تروح تصلي وتحتفل بدون كل الأسرة تبعتك