أم علاء لاجئة من مخيم الشاطئ أم علاء لاجئة من مخيم الشاطئ أم علاء لاجئة من مخيم الشاطئ أم علاء لاجئة من مخيم الشاطئ أم علاء لاجئة من مخيم الشاطئ ام علاء لاجئه من مخيم الشاطيء السلام عليكم أم إبراهيم وعليكم السلام بشوفك قاعدة والله هاي جايتي من الشغل يا أم علاء يعطيكي العافية أنا راكانة عليك بقول إنك تعملي معاي المفتول علاء نفسه فيه ابعثي لأم تهاني ابعثي لأم جمال، ايش طبختي اليوم والله طبخت بازيلا، يالله صحة وعافية أنا طبخت ملوخية، هه هاذينا منيح هالحبل الغسيل بلمنا مع بعض ونقعد بنتحدث ولا كان ما بنشوف بعض يالله لما شفتك بتنشري بالغسيل بتيجي تريحي مضبوط نكمل نشر الغسيل، بعدين نروح نعمل المفتولات نفسه الولد فيهم حرام ببعث لأم جمال ولأم تهاني بيجوا بساعدوني وبنتحدث إحنا وياهم وبنغني يا ربي يديم المحبة يا أم إبراهيم يا ربي هه يلاّ هادينا خلصنا تعالي ، شوي بهمش يا أم علاء تعبانة بدي أروح يالله الله يعطيكي العافية قديش أخذتن حتى نحط على السميدات صحنين، أم علاء ما إنت عارفة ما بحبش السميد كثير أنا ، معيّه، معّيه يا خالتي أم جمال ، هات يا شهد هاتي لك شوية مياه يمّا أحط على شوية ملح قومي يا دينا قال يا رايح على الغربة وبلادك أحسلك خايف على الغربة لتروح وتتملك، وتعاشر الغير وتنساني أنا قال يا ظريف الطول يا أبو الميجنا يا أبو العيون السود شو بحبك أنا والل يا أختي بنعرف نغني غني أم علاء، انا عارفة يا خالتي أم جمال بدنا نتسلى قال يا ظريف الطول دخل النبي شعيب والشعر ياما مشلشل لـ الكعيب وطلبت الوصال قال لي ولك عيب الله يسلم هإيدين هاتي حبة ملح جبيتي دينا، حطيت عليه ربنا يعذب اللي بيكرهوك يا أم جمال الله يسعدك، يا أم جمال يا بركة يا لولو في شبكة ، والمفتول اللي ما بتحضريه ما في ولا بركة إعملي هيك إنتي خالتي يا أم جمال وأنا بعمل بدل أم تهاني، هاتي يام تهاني يالله زي ما بدك انتي والله قعدتك بركة بس قولي إنت سوى هيك وإعملوا هيك، يا خوي أهل يافا ما بعرفوش المفتول بيجبولهم وحدة وبتعلموهم إياه بعدين ايش اليخنة هذا بقوش يحطوا زينا قرع ومش عارفة هالبندورات وهالبصلات حزانا الفلاحيين أشطر ، أحنا بنحطله قرع ونحطله سمنة وجرادة ، أم جمال وجرادة وبصل، والله إنه مفتولكم زاكي يا خالتي أم جمال وبندقلله صحيح والله زاكي مفتولك في الأربعينية إنت بندقله الجرادة والبصل وملح وهالفلفل الأخضر والشطة بحب الشطة أنا عليه شطة بنحطله بطلع إيش معه حرقة حلفوا يمين بالله إنهم بكل عرس يعملوه ، أه يا وليه ، لا في رز ولا يروح على العافية ولا يجيبوا رز مفلفل ولا دجاج ولا لحمة أم جمال والله بقى كان كيس ونصف يعمله صلاة النبي هي وسلافها وبنات سلافها كيف دار أبو عودة كثار يا ختي لما أزوج ولادي إن شاء الله بدي أعمل لهم مفتول، إن شاء الله الله يفرحك فيهم، إن شاء الله يا خالتي رب أعطني حبة يا أم تهاني يا أم تهاني سلم هاالديات يا أم تهاني، الله لا يعدمهم الحبايب يا ربي ما هيك بدي اعمل يا خالتي ام جمال هه ، أه يا أم جمال عزك يدوم إنت القمر وإحنا النجوم وصلتني بوسط الجامع