صبحية ابو رحمة جواهر استشهدت في 1 1 2011 على طلعت المسيرة طلعنا وقفنا عند الزيتون هناك وضربوا اليهود من غير عقل بقوا زارعين حالهم زراعة في الأرض وبلشوا عمرهم ما ضربوا قد يوم ما شمت جواهر عمرهم ما ضربوا يعني من غير عقل بقت الدنيا هناك زي الطابون، قلت إلها طيب ابعدي روحي أحسن المطر بيجي عليكِ هلقيت حكت لي لا يّما أنا هلقيت شممت غاز ومش قادر أتنفس حاسس حالي بدي أراجع، مش قادر أتنفس وعينيها صاروا حمر حمر، وقلت لها روحي يّما الله يرضى عليكِ روحي على الدار أحسن لا يصير فيكِ زي باسم، قالت يّما هو أنا أحسن من باسم