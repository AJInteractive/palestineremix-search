صالح ابو لبن لو رحت على مطعم والمطعم بكون فيه كثير مثلا طاولة بحيث إنه يكون جزء من القاعدين وجههم للحيط أو باتجاه، أنا ما بحبهاش بالمرة، أنا ببحث عن المكان اللي أكون قدام الفضاء، ووجهك على الحيط هذه بكرهها بطريقة مش عادية، وجهك على الحيط فيها الإهانة والإذلال والبهدلة، وفيها عدم الأمان، وجهك على الحيط بترجعك لأجواء السجن حتى لو كنت في مطعم وبعد خمسة وعشرين سنة، بديش وجهك على الحيط