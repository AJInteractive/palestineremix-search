بالبدايات كانت الموسيقى لشعراء فلسطينيين زي محمود درويش وسميح القاسم وحسين البرغوثي لاحقاً فكانت المضمون مش مباشر وهاي التجربة استمرت لاحقاً ما بعد الانتفاضة بس ما كان الها دور مباشر وقت الانتفاضة وقت الانتفاضة كمان مرة كانت المباشرة هي الاساس، هي اللي طغت على السطح هلأ كيف الاسرائيليين تعاملوا معها كسلاح، لأنهم تعاملوا مع الواقع هكذا انا لأني واحد من الناس اللي اعتقلت على خلفية انتاج موسيقى من هذا الشكل السيارة اللي كنت انا سايقها، سيارة امي على كل حال، سيارة جديدة، كنت حاطط فيها اشرطة وانا جايبهم، و اعتقلت على اثرها صودرت لم تصادر اي سيارة في اي حالة نضالية سابقة الا لما كان يكون فيها سلاح، حتى السيارات اللي كانوا يعتقلوا فيهم مثلا مناشير يعني في اكتر من مرة انمسكوا ناس معهم كميات مناشير اللي كانت تطلع، بيان رقم كزا والبيان رقم كزا للقيادة الوطنية الموحدة، ما صودرت السيارات، اعتقلوا الناس، وصودرت البيانات طبعا بس ما صودرت السيارات في حالة الأشرطة الموسيقية صودرت السيارة