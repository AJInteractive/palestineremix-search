13 11 1993 طالعين أنا وإياد وجهاد رحنا لسلفيت عند أصحاب إلنا رحنا بطريق طبعاً مدخل مستوطنة آراييل، دخلنا على سلفيت، وإحنا مروحين روحنا على الساعة سبعة إلا ربع، تفاجئنا بسيارة واقفة بالشارع تفاجئنا فيهم ضووا علينا الأضواء وقفنا، هم مستوطنين هم جيش هم شو مش عارفين إحنا شو في فتفاجأت أنه كل وجه إياد دم منين أجا الرصاص منين انضرب مش عارف؟ كل الرصاص على السيارة مباشرة علينا على السيارة مطر معركة وقائمة، حسيت حركة عند السيارة يعني صارت عنا وصلتنا حركة بني آدميين، فـأصيح أنا مين أنتو شو بدكم شو اللي انو انتو؟ وإلا هو فتح الباب علي وسحبني من السيارة طبعاً في شتائم ويرحم هو لغاية الآن أنت عايش؟ يعني في اللهجة يعني بأعجوبة انه لسه عايش، فنزلونا على الأرض وصاروا يضربوا فينا طبعاً سحبونا بعدونا شوي عن السيارة نيمونا هان، طبعاً على وجوهنا بالضبط هون بالموقع هذا، ممنوع ترفع رأسك ممنوع تحكي كلمة وحدة ممنوع تتنفس نفس ولا اشي وإذا بترفع رأسك في البارودة يقعد بضرب فينا، عداك من هناك إلى هون جرونا جر فنزلوا إياد من السيارة شلحوا أواعيه عملوا له تنفس اصطناعي كان بطنه يتحرك، رفعت رأسي ضربني الجندي بقول له بس بدي أشوفه يعني أشوف ويشوفني، قال لي لا ما رضيش قال لي ممنوع تتحرك،