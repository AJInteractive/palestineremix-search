ما أعطونا مجال نتعلملنا صنعه منيحه ما أعطونا مجال إنو ندرس، أنا في موضوع التوجيهي أنا قدمت توجيهي خمس مرات، تلات مرات منهن يا قبل الإمتحانات بيومين يا يوم الإمتحانات يجوا يعتقلونا ضابط المخابرات حكالي ممنوع تاخود التوجيهي، ممنوع تخش جامعه، شايفة كيف قبل الإمتحانات، مرة منهن يوم الإمتحان نفسه كانت بالتأكيد كانت التربية والتعليم تابعة إلهم إذا راح عليكي الإمتحان خلص مرة آخر مرة كان إمتحان عربي أول إمتحان أخدوني في الليل، تاني يوم الصبح بعد ما خلص الإمتحان وبعد ١٢ ونص روحوني خلص راحت السنه كلها