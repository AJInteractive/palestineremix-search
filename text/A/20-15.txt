اشترينا شال تبعتات السكر هادولة أبو حز أزرق أظني وأبو حز أحمر اها وخيطناهم زي بيت الشعر وقعدنا في الوعر وين بدنا نقعد يعني في المدينة أو في قرية، والله ما بقول لأ، قعدنا في الوعر بأقولك يعني مرة من المرات والله ما لقينا رغيف خبز ناكله لا والله ، راحت رحمه الله عليها صبحة الي هي أمي في هاي الايام في هاي الايام تلقت علج علج تعرفي العلج تجيبه وتسلكه وتعالي وبنتفة زيت مع بصل وناكله بدون خبز أنا ماشي دغري هذا الي بقى صار معنا في الهجرة