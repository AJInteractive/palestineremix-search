يوميتها بقت يوم جمعة ورحنا زرنا أخوها بعد ما زرنا أخوها روحنا لقينا المخيم قايم قاعد، اليهود بقو يحطو الشباب على شقه والنسوان والزلام الكبار يفوتوهم، بعد ما شافن هالنسوان، وهي شافت هالشباب محطوطين على شقة صارت تصوت وتقول إطلعن يا نسوان راحو الشباب، راحو الشباب قامت المظاهرة، لما طلعو من الصلاة قامت مسيرة صارو اليهود يطخو، ويعني قامت إنتفاضة كتير كتير تصاوب بيجي ٣٠ واحد قامت طلعت رصاصة حامية، شو بقول أنا بقول يبايه الله يساعد إلي أجت فيه الرصاصة الا بقولولي إطلعي إطلعي بنتك استشهدت وماتت، قلتلهن بتكذبن علي هسه بنتي أجت عندي وراحت، إلا بقولولي لأ تعالي شوفيها والله ماتت والله ماتت سحر، سحر راحت من كومنا، سحر راحت، سحر مشان الله تعالي شوفي بنتك قبل ما ياخدوها