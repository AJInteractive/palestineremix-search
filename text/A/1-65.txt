هاني عامر قرية مسحة هذا الجدار هو عبارة عن كارثة إنسانية هذا الجدار حرمنا الحياة يعني من شان نفوت لازم في البداية كانوا مانعينا نفوت إلا بإذن منهم، الباب مركب عليه كاميرا كل ما واحد فات الكاميرا تفرجيهم يجوى يحاسبونا ليش فاتوا من الدار كل ما واحد خرج مين هذا وليش هذا، وكانوا يحرموني من المفتاح يأخذوا المفتاح مني إذا بفوت عندي حدا لمدة أسبوع ومرات عشرة أيام يسكروا علينا مسكر علينا داخل الدار لا نقدر نفوت ولا نطلع، يحرمونا من المدارس ومن الحياة كلها أنا وبيتي جنينتي داخل الجدار من الجهة الغربية من الجهة هذه خلف بيتي قي مستوطنة ومن الجهة هذه في البلد وجزء من الجدار يعني أنا في نصف الجدار،