بس وأنا مشبوحة بكون على الكرسي ييجوا يقعدوا بالضبط جنبي ما يكون في مسافة بيني وبينه إنه وجهه يكون قريب على وجهي فمه يحطه بأذني ويصير يحكي أو يصيح، بهداك النهار ما بعرف يمكن حظي إنه بدو يعمل حاله منيح معي ففك لي يدايّ ما كنت مكلبشة في يداي بغرفة التحقيق فإنه أجا وصار يقرّب فحط وجهه يعني بحكي معي زي دائما كيف كانوا دائما يحكوا معي، وجهه بالضبط في وجهي فطلبت منه إنه يبعد لو سمحت ابعد كذا شي ممنوع تقرّب علي ممنوع تكون أنت هنا قاعد لازم يكون في مسافة، فهو يحكي لي مش أنتِ اللي بتحددي إحنا اللي نحدد وأنتِ ما إلك مسافة شخصية ومين أنت كاينة وكل هذه الأشياء