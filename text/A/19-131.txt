المنهج اللي اعتمدته المنظمات العسكرية الصهيونية في عملية التهجير فالبصة كمثل تم حصارها وقصفها من ثلاث جهات وابقيت المنطقة الشمالية مفتوحة طبعا والشاطر يفهم المقصود انو المنطقة الشمالية مفتوحة، شو بنقدر نوقع احنا ضحايا بكون منيح، بنعمل ترويع وتخويف للسكان، وهذا اللي صار مع أهل البصة انو بنتيجة الحصار والقصف بالطائرات والمدفعية، وعملية تهجير السكان صارت بالالاف، اللي ما قدروا يهربوا تخبوا في كنيسة البصة، وبعد ما دخلت قوات الهاجاناة على البصة أخرجوا اربعة وتم قتلهم شباب وصبايا في جيل 14 و 15 والبقية قاموا في ترحيلهم الهجرة تمت إلى لبنان لانه تم قصف القري والاغلاق عليها من ثلاث جهات، كذلك التهجير كان إلى سوريا من خلال المحاصرة من ثلاث جهات والإبقاء على الجهة الشرقية الشمالية، فيما يتعلق بالقرى الفلسطينية المحاذية للمنطقة الغور نفس الاسلوب، ومن هنا تم خلق قضية اللاجئين من قبل المؤسسة العسكرية الاسرائيلية