مرحلة الجدار لما بلشوا في 2003 عندي ما عملوا الجدار في يوم أخذ وقتا طويلا يوميا كان معارك وقفناهم أكثر من شهرين يمرقوا من بيتي من هنا معارك كانت ونطخ واحد عندي في الدار راح يموت فيها، يعني لحقناه ملاحقة حتى عاش وفي ناس كثير تكسروا، وفي ناس كثير تبهدلت صار عنا مشاكل كثير والناس كثير تخنقت من الغاز، وبالدرجة الأولى ثباتي أنا حطيت برأسي أن لازم أنا بكل ثمن أحافظ على بيتي، اليوم وصلنا لمرحلة بعد 100 شق الأنفس بعد 8 سنوات من الصراع المستميت والدفاع مع كثير من الناس اللي ساعدونا قدرنا إحنا نحصل على الوضع الحالي ونعيش الوضع الحالي اللي هو جزئي يعني إن إحنا نفوت من باب ولو إن باب صغير لكن نأخذ جزء من حريتنا نفوت مين ما بدنا ولكن هذا الشيء دفعنا ثمنه غالي في الليل وفي النهار باعتداءات من المستوطنين وباعتداءات من الجيش بدهم يحرمونا نفوت على أرضنا، يحرمونا نفوت على الدار، أنا قاعد في داري أجوا بدهم يفرضوا علي أطلع من داري وأنا من داري ما بطلع بدي أقعد في داري لها السبب أنا هنا موجود، أنا بدافع لما أقعد بداري بدافع عن وطني وبدافع عن نفسي وبدافع عن أهلي وهذا شيء طبيعي في كل العالم