إحنا في قرية زبيدات في محافظة أريحا والأغوار، يعني بلدنا بلد زراعية، أكثر من خمسة وتسعين بالمية بعتمد أهاليها على الزراعة، مية الشرب يعني عندنا قرى ما فيها مية شرب لحد الآن، يعني لما بيعطوا لثلاث قرى في الساعة سبعة متر، شو هن السبعة متر المستوطن في الساعة يأخذ سبعين متر، ولكن إحنا الفلسطينيين الخمس آلاف نسمة بعطوهم سبعة متر في الساعة، هذا كله أساليب ضغط على الفلسطينيين حتى إنهم يتركوا هذه البلاد، يعني أنا بقدر أقول إنه إحنا من 1967 إلى اليوم بحمد الله في قرية زبيدات ومرج نعجة إنه ما هاجر ولا خرج منها ولا مواطن بعد النكبة، بعد 1967، الناس ثابتين وانتو زي ما شايفين ببنوا عامودي ولكن حتى ما يخرجوا ولا يسكنوا ولا في أي منطقة إحنا في عنا خطة إنه إحنا نعيد الناس على منطقة الأغوار مش نهجر من الأغوار