زليخة محتسب هي باب بيتي من هنا ممنوع استعماله جدعون ليفي اللي جاي على بيتي لأول مرة يقدر يفتح الباب ويطلع على الشارع بس أنا اللي ساكنة هنا ممنوع إني أستعمل الباب يعني لو مرة وقفت مثلاً يعني لما بنظف البيت أنا بفتح الباب لأنه المي بدك تطلعها لبرا بيجي الجيش ويقول لي سكري بيجوا المستوطنين بعملوا لي مشاكل، إذا بالغلط فتحنا باب البلكونة على طول بدخل علينا حجار كمان كذا مرة حاولوا إنهم يطلعوا من تحت يعني تحت في رفوف يقدروا يطلعوا عليها على البلكونة هون يحاولوا يدخلوا على البيت عندي، باستمرار لما أطلع على البلكونة بغلطوا علينا، ببهدلونا، بغلطوا على الدين تبعنا، بغلطوا على النبي محمد، يعني حتى ونحنا هون بالشبك هذا بصيروا يضربوا علينا حجار بصيروا كمان يتمسخروا علينا انو شو انتم أنتم قاعدين هون بشبك أنتم مثل القرود هيك بحكوا لنا، ولو نيجي نحنا بدنا نرد عليهم لنحكي أي شيء بيجي الجيش ببهدلنا، بيجوا الجيش بقتحموا البيت، يعني مجرد أنه نرد عليهم بس